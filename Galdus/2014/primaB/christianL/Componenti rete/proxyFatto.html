<!DOCTYPE html>
<html>
<head>
<title> Modem</title>
<meta charset=UTF8>
<link href="css/styles.css" rel="stylesheet" type="text/css">
</head> 
<body>
<script src="js/menu.js"></script >
</body>
n proxy è un computer collegato alla Rete. Come tutti gli altri computer, si trova in un posto ben preciso., che ne determina la nazionalità: se quel computer è in Italia, allora è un proxy italiano; se è in Germania, allora è un proxy tedesco, eccetera. A differenza degli altri computer, però, ha installato in sé alcuni programmi che gli permettono di fare da "filtro", ossia ricevere chiamate e reindirizzarle verso il destinatario. Un centralinista, insomma, come lo si può trovare negli alberghi: le nostre telefonate arrivano al centralinista e il centralinista le gira alla stanza a cui sono indirizzate. Così funziona un proxy.
I motivi per utilizzare un proxy, invece di una normale connessione, sono molti. Vediamo i principali:
Privacy. Se usiamo un proxy, il nostro computer rimane "nascosto". Quando ci colleghiamo a un sito, il sito vedrà la connessione provenire dal proxy e non da noi: in questo modo, non potrà sapere chi siamo. Utile per rimanere anonimi, entro certi limiti, perché nasconde il nostro indirizzo IP.
Aggirare i blocchi. Come ho già detto, se ci troviamo su una rete privata, come quella di una scuola, di una biblioteca o di un ufficio, alcuni siti potrebbero essere bloccati, per varie ragioni. Non ci sarà possibile collegarci direttamente a quel sito. Il proxy ci permette di aggirare il blocco: noi ci colleghiamo al proxy, non al sito, ed è poi il proxy a collegarsi al sito. Se io non posso parlare direttamente con Tizio, allora lascerò un messaggio a Caio, da girare a Tizio: il principio è lo stesso.
Aggirare la censura governativa. In molti paesi, inclusa l'Italia, esistono filtri che bloccano tutte le connessioni dei suoi cittadini a determinati siti, inseriti in una "lista nera" stilata da quel governo. Di conseguenza, è impossibile aprire un sito bloccato, se ci colleghiamo direttamente mentre siamo in quel paese. Se però noi ci colleghiamo a un proxy, che si trova in un altro paese, allora ecco che il filtro salta. Se l'Italia non mi lascia visitare il sito X, allora io mi collego a un proxy in Francia e da lì accedo al sito X: in questo modo, la richiesta di accesso al sito proverrà dalla Francia, non dall'Italia, e il sito sarà accessibile.