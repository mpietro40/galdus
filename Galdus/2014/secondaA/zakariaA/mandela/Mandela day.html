<h1> <center> Mandela Day </center> </h1>
Mandela day (5’45”) è un brano del gruppo scozzese Simple Minds del 1989, l’ottava canzone del loro ottavo album Street Fighting Years. Mandela day [Nelson Mandela 70th Birthday Tribute] è anche il nome di un concerto che si è tenuto a Londra nello stadio di Wembley l’11 giugno 1988. Si è trattato di un evento culturale e sociale straordinario per festeggiare il 70° compleanno di Nelson Mandela. Il brano dei Simple Minds fu scritto appositamente per quel palco, è un pezzo simbolo dell’impegno sociale della musica inglese degli anni Ottanta.
In un articolo, apparso su La Stampa del 27 luglio 2010, Jim Kerr, leader del gruppo, ha dichiarato: “In realtà Street fighting years è il nostro solo album davvero politico, su sedici o diciassette. La geografia è cambiata, qualcosa di nuovo è successo in Sudafrica e a Belfast, ma purtroppo violenza e razzismo sono ancora problemi attuali, così Mandela Day continua ad aver senso anche se Mandela è libero. Per questo la suoniamo ancora, non abbiamo bisogno di scrivere altro”.
<body bgcolor="blue">
</body>