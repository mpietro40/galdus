<!DOCTYPE html>
<html>
<head>	
<meta charset="UTF-8">
<title>Giornata del ricordo by Negroni</title>
<style>
body{
color:#0033CC;
background-color:#FF9900;
background-image:url(http://www.radiortm.it/wp-content/uploads/2014/02/La-locandina-delliniziativa.jpg);

}
#menu02o {
width: 100%;
font: 80% Arial, Italic, sans-serif; 
}
#menu02o ul{
margin: 0;
padding-left: 0;
list-style: none;
}
#menu02o li{
font-size: 1.1em;
display: inline;
margin: 0;
padding: 0;
}
#menu02o a:link, #menu02o a:visited{
float:left;
background: url(images/menu2b.jpg) center top no-repeat;
background-color: #CC0000;
color: #000;
margin: 0em;
padding: 0.3em 1.5em 0.3em 1.5em;
text-decoration:none;
font-weight:bold;
border-right: 1px solid #fff;
</style>
</head>

<body>

<div id="menu02o">
<ul>
  <li><a href="Ricordo.html">Men&ugrave;</a></li>
  <li><a href="Ricordo2.html">La Storia</a></li>
  <li><a href="Ricordo3.html">Cenni Storici</a></li>
  <li><a href="Ricordo4.html">La deportazione e le Foibe</a></li>
</ul>
</div>
<div id="contenuto">
<p>Copyright by Negroni Stefano&nbsp;</p>

<h1>IL GIORNO DEL RICORDO</h1>
<p>Il termine "foiba" è una corruzione dialettale del latino "fovea", che significa "fossa"; 
le foibe, infatti, sono voragini rocciose, a forma di imbuto rovesciato, create dall’erosione di corsi d’acqua; possono raggiungere i 200 metri di profondità, presenti sul Carso, 
altipiano alle spalle di Trieste e dell'Istria. Nel “ventennio” fascista divennero una minaccia contro gli slavi istriani e durante l'occupazione nazifascista divennero un “cimitero clandestino” per la popolazione slava dell'Istria e quella slovena.
</p>

<p>“Di fronte ad una razza inferiore e barbara come la slava, non si deve seguire la politica che dà lo zuccherino, ma quella del bastone. I confini dell'Italia devono essere il Brennero, il Nevoso e le Dinariche: io credo che si possano sacrificare 500.000 slavi barbari a 50.000 italiani". - Benito Mussolini, 1920 .

“Si ammazza troppo poco!”: questa è la nota messa dal generale Robotti a commento di un fonogramma inviatogli dal Capo di Stato Maggiore Galli nel 1942 con il resoconto di un rastrellamento in zona Travna Gora.

La vergognosa aggressione alla Grecia, iniziata il 28 ottobre 1940, mette in seria difficoltà l'esercito italiano, che si trova a dover fronteggiare non solo l'esercito greco ma anche i combattenti dell'EAM, la più numerosa formazione della resistenza greca facente capo al KKE, il partito comunista greco fondato nel 1918.

Di fronte a queste difficoltà la richiesta di aiuto militare alla Germania nazista infranse l'illusione della “guerra parallela” voluta da Mussolini.

Nel 1941, dopo il criminale bombardamento nazifascista che rase al suolo Belgrado, l'esercito italiano, insieme a quello tedesco e ungherese, invade la Jugoslavia occupandola completamente in un mese e dando inizio al “mattatoio balcanico”.

All'Italia spetta tutta la costa dalmata, la Slovenia, la Croazia e parte del Montenegro.

La Slovenia viene direttamente annessa diventando “provincia di Lubiana”, mentre la Croazia diventa un “regno indipendente” avente come primo ministro Ante Pavelic, un fascista sanguinario e feroce (di cui Curzio Malaparte dà un eloquente descrizione in “Kaputt”) vecchio amico di Mussolini e come monarca Aimone d'Aosta, cugino di Vittorio Emanuele III.

Il partito fascista croato Ustascia capeggiato da Pavelic e appoggiato dal vescovo di Zagabria Stepinac intraprende da subito un'opera di sterminio nei confronti dei serbi (colpevoli di essere tra i principali sostenitori della nascente resistenza capeggiata da Josiph Broz, meglio conosciuto come Tito) e delle altre minoranze sul suolo croato, spalleggiata dall'esercito italiano.

L'intera Jugoslavia diventa un immenso territorio di stragi e crudeltà. Alla fine della guerra, dopo la liberazione da parte della resistenza del Partito Comunista Jugoslavo (KPJ), sarà uno dei paesi che avrà pagato il più alto numero di morti: circa 1 milione e mezzo di persone su 16 milioni di abitanti (basta pensare che i caduti italiani tra civili e militari, fra battaglie e bombardamenti, repressioni e fucilazioni, non supera le 300 mila unità su 45 milioni di abitanti).

Se proprio vogliamo fare la contabilità dei morti, come i revisionisti nostrani, allora ci sembra giusto far notare che 250 mila morti (di cui i caduti in combattimento sono una parte esigua), su quel milione sopracitato, si devono attribuire alla responsabilità diretta dell'esercito Italiano che si distinse in saccheggi, stragi e brutalità (da ricordare a tal proposito la II Armata, sotto il comando del generale Roatta).

I villaggi jugoslavi distrutti dall' esercito italiano durante i rastrellamenti furono 250, che cosa fossero questi rastrellamenti lo racconta in una sua testimonianza Edvard Kocbek, all'epoca comandante partigiano: "I villaggi bruciano, i campi di grano e i frutteti sono stati devastati dal nemico, le donne e i bambini strillano, quasi in ogni villaggio degli ostaggi vengono passati per le armi, centinaia di persone vengono trascinate nei campi di prigionia, i bovini muggiscono e vanno vagando per i boschi. La cosa più sconvolgente è che questi orrori non vengono perpetrati da un'accozzaglia di primitivi come al tempo delle invasioni turche, ma dai gioviali soldati del civile esercito italiano, comandati da freddi ufficiali che impugnano fruste per cani... ".

Le deportazioni della “inferiore razza serba e jugoslava” furono massicce e migliaia di cittadini trovarono la morte nei campi di sterminio nazisti o nel campo italiano della Risiera di San Sabba, a Trieste.

Nel “regno indipendente della Croazia” operavano, affiancate dalle truppe italiane, le milizie del partito Ustascia mentre nella costa dalmata e nelle isole annesse la repressione era affidata alla II armata del regio esercito. Fu una repressione pianificata a tavolino, ancora più dura in Slovenia, la quale, annessa all'italia, doveva essere completamente assimilata.

Pochi conoscono i lager di Kraljevica, Lopud, Kupari, Korica, Brac, Hvar, Rab (isola di Arbe) costruiti dall'Italia in Jugoslavia. Furono creati campi in cui deportare la popolazione anche in Italia a Gonars (Udine), a Monigo (Treviso), a Renicci di Anghiari (Arezzo) e a Padova.

Questo, in breve, è il contesto storico volutamente dimenticato dai revisionisti nostrani quando parlano di foibe e da “artisti” “di sinistra” come Simone Cristicchi che proprio sulle foibe ha realizzato “Magazzino 18”, una rappresentazione teatrale volta a “raccontarne il dramma”, portata in scena al teatro Aurora di Scandicci il 30 gennaio 2014 e duramente contestata dai compagni del collettivo Firenze Antifascista.
</p>
</div>
</body>
</html>