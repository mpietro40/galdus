<!DOCTYPE>
<html>
<head>
<title> LINUX DAY </title>
<style>
body{
background-color: CORAL
</style>
</head>
<body>
<center>
<h1> LINUX DAY </h1>
<center>
<p> IL PINGUINO, simbolo di Linux, fa festa anche quest'anno. Sabato 26 ottobre come come ogni anno negli ultimi tredici, c'è il Linux Day, giornata dedicata al sistema operativo open source e del software libero. Si parlerà di software, di hardware e di libertà delle informazioni. I Lug (gruppi di utenti Linux) e le associazioni hanno organizzato un evento con oltre cento appuntamenti, da Aosta ad Avola. Tutti coordinati dalla Italian Linux Society che, oltre a promuovere l'evento, si occupa anche di definirne il tema, che quest'anno è dedicato all'innovazione. Di tutti e per tutti.

Gli eventi. Non mancano all'appuntamento le grandi città: a Torino gli organizzatori hanno previsto 20 sessioni suddivise in cinque percorsi (Base, Medium, Advanced, Sikurezza, Cloud) su tematiche che vanno dai primi passi con Linux agli argomenti più complessi come programmazione o gestione di sistemi. L'evento si svolgerà al Politecnico della città piemontese. A Bologna, accanto a seminari e talk (si segnala il seminario Comune di Bologna e progetto iCity: un modello collaborativo aperto sulla sperimentazione del progetto Europeo iCity attivo a Barcellona, Londra, Genova e Bologna) troverà posto anche la visione pratica di CoderDojo, un progetto che si propone di fornire gratuitamente strumenti di apprendimento a bambini e adolescenti. A Milano l'evento è ospitato dal SIAM (Società d'incoraggiamento d'arti e mestieri) dalle 9,30 alle 18. A Roma ci si ritrova alla Facoltà di Ingegneria dell’università Tor Vergata. A Napoli è, come in moltissimi altri casi, una scuola ad aprire le porte e il Linux Day si svolgerà presso l'auditorium dell'Istituto Tecnico Industriale Augusto Righi a Fuorigrotta. A Palermo presso il Teatro Gregotti Facoltà di Lettere. Eventi da segnalare anche a Saronno, dove sarà presentata l'esperienza di un quadricottero telecomandato chiamato Gullpcopter basato su hardware e software aperto, a Piazza Armerina, dove buona parte della giornata sarà dedicata alla presentazioni di strumenti open source per aziende (i cosiddetti Open ERP), a Brescia dove verrà presentato l'uso di  strumenti liberi nella ricerca sulle proteine, nell'automazione industriale e nell'avventura aerospaziale. 

Focus scuola. Particolare attenzione, in più di una manifestazione, è stata data alla scuola. A Milano saranno approntati due laboratori in cui saranno mostrate alcune tecnologie libere a disposizione di studenti e istituzioni scolastiche. Le scuole sono anche i luoghi in cui il software libero ha più presa: a Gela, presso l'Istituto “Ettore Majorana”, verrà aperto al pubblico il laboratorio basato su sistemi operativi Linux; a Belluno, nelle aule dell'ITIS Girolamo Segato, un seminario sarà dedicato a Linux Terminal Server Project: come realizzare un'aula informatica a controllo centralizzato. In diversi appuntamenti (a Rovereto, Fabriano, Biella, Imola, Livorno, Mantova, Novara, Campagnano di Roma) ci saranno eventi e dimostrazioni dedicate a WiildOs, un sistema operativo basato su Linux, gratuito e libero, che permette di gestire lavagne interattive multimediali (LIM) utilizzando software e hardware a costi contenuti.

Ma Linux Day non riguarda solo software e il sistema operativo Linux. In molti eventi sono previste dimostrazioni e approfondimenti riguardanti il sempre più vasto panorama dell'hardware open source, ossia dispositivi, piccoli computer, componenti progettati e costruiti seguendo i principi del software libero. 

A Pistoia gli organizzatori hanno organizzato un raduno dedicato all'open hardware Arduino, una scheda libera (sia hardware, sia software) che può essere utilizzata per creare dispositivi elettronici. Arduino sarà protagonista anche a Montebelluna (TV), a Lucca, dove sarà dimostrato il suo utilizzo in ambito domotico, a Dueville (VI) e in decine di altre manifestazioni. Sempre sul versante hardware (a Biella, Empoli, Fermo, Livorno, Lucca, Padova, Urbino, Pistoia) saranno molte le discussioni e dimostrazioni delle potenzialità delle stampanti 3D, le stampanti in grado di creare oggetti tridimensionali sovrapponendo più strati di materiale (in genere polimeri). Non mancheranno i classici argomenti del Linux Day: seminari (Python, Ruby, Android le tematiche più apprezzate), dimostrazioni di programmi e distribuzioni, impatto del software libero sulla pubblica amministrazione, Open Data (a Cagliari, Livorno e Napoli). A Potenza, Ivrea, Gallarate e Venezia sarà affrontato il tema del Cloud personale o ownCloud, un'infrastruttura informatica che permette utilizzare servizi Cloud in un ambiente privato, garantendo il controllo delle proprie informazioni e la privacy senza rinunciare alla comodità del cloud computing.

Ubuntu da toccare. In tutte le sedi si potrà portare il proprio computer portatile e affidarlo agli organizzatori per installare sistemi operativi aperti e liberi. Il sistema più diffuso è sempre la versione Linux di Ubuntu, da qualche giorno aggiornata alla 13.10. Se avete un Nexus 4, 7, 10 o un vecchio Galaxy Nexus potrete anche chiedere di installare, perdendo però tutti i dati, la versione per smartphone di Ubuntu: Ubuntu Touch [link all'articolo su Ubuntu Touch] ha appena raggiunto la prima versione ufficiale. Per conoscere con precisione luoghi e orari dei vari eventi, tutti liberi e gratuiti, si può fare riferimento all'elenco delle manifestazioni pubblicato sula pagina www.linuxday.it. </p>
</body>
</html>