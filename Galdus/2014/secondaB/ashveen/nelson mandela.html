<!DOCTYPE html>
<html>
<head>
<center><h1>NELSON MANDELA</h1></center>
</head>

<body>
<img src="http://walloye.com/wp-content/uploads/2013/06/Nelson-Mandela-Desktop.jpg" style="margin-top: 26px;" class="irc_mut" width="511" height="341">
<img id="irc_mi" src="http://bestscreenwallpaper.com/wp-content/uploads/2013/12/Nelson-Mandela-Wallpaper-Nelson-Mandela-171.jpg" style="margin-top: 26px;" class="irc_mut" width="511" height="341">
<br>Nelson Mandela, nasce a Mvezo nel Transkei, regione del Sudafrica, nel 1918. Studia legge all’University College di Fort Hare e presso l’università di Witwatersrand. Nella metà degli anni ’40 si unisce all’African National Congress (ANC) e, con la vittoria del Partito nazionale alle Elezioni del 1948, partecipa attivamente a campagne di resistenza contro la politica di apartheid e segregazione razziale messa in atto dal nuovo regime.
Mandela fonda uno studio legale per dare assistenza a basso prezzo o gratuita ai neri e diventa il centro della dissidenza e della lotta alla discriminazione razziale sempre maggiore nel Paese.
Nel 1961 diventa comandante dell’ala armata dell’ANC l’Umkhonto we Sizwe e l’anno successivo viene arrestato e condannato a cinque anni di lavori forzati per incitamento alla dissidenza e viaggi all’estero non autorizzati.
Nel 1963 anche altri leader dell’ANC vengono arrestati e condannati al carcere a vita per azioni violente e tradimento verso la patria. Dalle varie carceri in cui è stato trasferito Mandela continua la sua battaglia contro la segregazione etnica messa in atto dai ministri boeri.
Resta in prigione fino al 1990 e nel mentre diventa il più importante leader nero della lotta contro l’apartheid. La sua scarcerazione avviene dopo un suo rifiuto della libertà in cambio di una rinuncia all’opposizione e solo grazie alla pressione della comunità internazionale e dell’ANC.
Appena scarcerato diventa presidente dell’ANC e comincia a girare il mondo, accolto ovunque come un eroe, come il simbolo vivente della lotta dei neri sudafricani contro l’apartheid.
Mandela, come leader del partito di opposizione, comincia un dialogo con il presidente Frederik De Klerk, per fare in modo che il Sudafrica raggiunga definitivamente la pace. Trova in De Klerk un interlocutore capace di ascoltare le proteste dei neri e di trovare il coraggio di voltare pagina.
Nel 1993 i due leader sudafricani, vengono insigniti del premio Nobel per la Pace.
Il 1994 è un anno storico, perché Nelson Mandela si candida alle elezioni presidenziali. È una campagna elettorale che sembra scontata e Mandela viene eletto Presidente del Sudafrica, il primo presidente nero del Paese, seguendo e presiedendo tutta la fase transitoria che porta il regime fondato sull’apartheid verso una democrazia, costituendo anche un tribunale speciale, la Commissione per la Verità e la Riconciliazione.
Il discorso d’insediamento tenuto a Pretoria, davanti agli occhi e alle orecchie di molti leader mondiali, è una sintesi del pensiero di Mandela, il raggiungimento di un obiettivo che non tocca solo il Sudafrica o l’Africa, ma tutto il mondo. La libertà ottenuta da lui e dai neri, ma soprattutto ciò che all’epoca era ancora da costruire pienamente: la democrazia e l’uguaglianza nel Paese
Nel 1999 lascia la carica di Presidente, mantenendo attivo il suo impegno nel sostegno dei diritti dell’uomo. Ottiene onorificenze in moltissimi Paesi del mondo e partecipa alla vita pubblica fino all’età di 85 anni.
Oggi si è ritirato a vita privata, ma la sua presenza a manifestazioni pubbliche (come ai Mondiali di calcio sudafricani del 2010) suscita sempre scalpore e clamore in quanto simbolo dello Stato e non solo.
</br>
</body>
</html>