<html>
<head>
<title> ylenia masulli musica</title>
</head>
<style type="text/css"> 
body{
background:"#0000CD";
color: white;
}
</STYLE>
<body>

<h3> J-AX </h3>

<table>
<tr>
<td>
<img src="images/248px-J-Ax_2009.jpg"      alt="musica" /> 
</td>
</tr>
<tr>
<td>
Alessandro Aleotti ha iniziato (nato a Milano), a scrivere testi rap e a cimentarsi nella freestyle giovanissimo, assumendo contestualmente lo pseudonimo di J-Ax, che deriva propriamente dall'abbreviazione di joker (J), alex (AX) (Joker è il nome del suo "cattivo" preferito, alex ovviamente l'abbreviazione del suo nome). Con gli Articolo 31 è stato uno dei primi rapper a realizzare un disco hip hop in italiano. La prima testimonianza registrata della sua voce risale al 1992, anno in cui collabora allo spot della Fiat Uno Rap Up.
Nel 1992 esce il primo singolo del gruppo, È Natale ma io non ci sto dentro, seguito nel 1993 dall'album Strade di città. Proprio all'uscita del primo album è legato un divertente aneddoto, che J-Ax ha raccontato nel suo libro I pensieri di nessuno. Il primo dj che ha passato in radio un pezzo di J-Ax è stato Albertino di Radio Deejay, che ha recitato nel film Senza filtro ed è grande amico del cantante milanese. Nel libro, J-Ax racconta di quando, mentre era al lavoro dopo due giorni dall'uscita di Strade di città, Albertino cominciò a passare il singolo Tocca qui all'interno del suo programma radiofonico. Così il rapper milanese ricorda quel momento:
 
 « Quando sentii Albertino che annunciava il mio pezzo, non ci credevo. Ascoltai tutto il brano, misi giù il panino e semplicemente me ne andai. »  

Nel 1994 esce un nuovo album, Messa di vespiri, che contiene tra gli altri un pezzo dedicato alla marijuana: Ohi Maria. Con questa canzone il duo milanese si aggiudica l'anno successivo il premio "Un disco per l'estate". Sempre nel 1994 Ax insieme al rapper Space One e al writer Raptuz TDK da vita alla Spaghetti Funk, crew di ritrovo per artisti hip hop milanesi. Nel 1996 esce la cassetta che segue il tour del fortunatissimo cd Così com'è: il titolo è Così come siamo e vi compaiono Lucio Dalla, Tosca e Francesco Guccini come autore de L'avvelenata. Gli Articolo 31 si aggiudicano ben sei dischi di platino con questo album: il cd infatti riesce a vendere 600.000 copie, cifra ragguardevole per il genere.
Nel 1998, esce l'album Nessuno preceduto dal singolo La fidanzata, contenente un pregevole campionamento della voce di Natalino Otto. Nello stesso anno con questo singolo il rapper vinse gli MTV Europe Music Awards come Best Italian Act. Parallelamente all'album, J-Ax dà alle stampe il suo primo e unico libro, I pensieri di nessuno, una raccolta di pensieri in cui rivisita la sua vita ed i cambiamenti che il successo gli ha portato.Il libro, pubblicato nel 1998, non è stato oggetto di ristampe; infatti era difficilmente reperibile, ma ultimamente J-Ax lo ha messo in vendita nel proprio sito.
Nel 1999 esce l'ultimo lavoro in stile hip-hop degli Articolo 31, Xché sì, con collaborazioni di altri artisti, fra i quali il MC Kurtis Blow. In seguito uscirà un Greatest hits, anticipato dal singolo inedito Volume e contenente anche l'altro inedito Così mi tieni .
Nel 2000, J-Ax e Dj Jad sono gli attori protagonisti del film Senza filtro, che vede coinvolti diversi personaggi dello spettacolo come Dj Albertino (Radio Dj), Pizza (Radio 105), il loro produttore Franco Godi e molti altri. Nella pellicola, uscita nelle sale il 31 agosto 2000, si racconta la vita sociale che circonda i "ragazzi del quartiere" tra storie di vita che si intrecciano tra loro e i relativi sogni.
Nel 2001 partecipa alla scrittura del brano Noi parte 2 con gli 883, cantato da Max Pezzali, amico di Ax, e lo stesso J-Ax. Il brano venne pubblicato nell'album Uno in più degli 883 uscito nel 2001.
Il 2002 segna la svolta rock degli Articolo 31, con l'uscita di Domani smetto, svolta che continuerà poi nel 2003 con l'uscita di Italiano medio (pop rock) , anticipato dal singolo La mia ragazza mena.
Nel 2004 esce il primo DVD del duo milanese, La riconquista del forum.
Nel 2006 J-Ax e Dj Jad decidono di dedicarsi a progetti solisti mettendo fine all'attività degli Articolo 31. J-Ax pubblica il suo primo cd da solista, intitolato Di Sana Pianta. Il disco, anticipato nell'estate dello stesso anno dal successo della messa on-line su Mtv overdrive del video di S.N.O.B. (Senza Nessun Obbligo Baciaculistico), è composto di 15 pezzi tutti scritti e prodotti da J-Ax.

</td> 
</tr>
<tr>
<td><a href="verifica index.html"> rap </a>
</td>
</tr>
</table>
</body>
</html>